# Pacman - Project 1

## Ερώτημα 1 (Depth First Search - DFS)

Στον κώδικα ορίζεται μια συνάρτηση `depthFirstSearch` η οποία εκτελεί αναζήτηση σε βάθος (DFS). 
Ο αλγόριθμος χρησιμοποιεί μια στοίβα (`exploration_stack`) για να παρακολουθεί τις καταστάσεις προς εξερεύνηση, ενώ 
χρησιμοποιεί μια λίστα (`visited list`) για να αποφεύγεται η επανεπίσκεψη καταστάσεων. Ο κύριος βρόχος συνεχίζεται μέχρι να εξερευνηθούν όλα 
τα πιθανά μονοπάτια. Η συνάρτηση στο τέλος επιστρέφει το μονοπάτι προς την κατάσταση-στόχο, εάν βρεθεί. 


## Ερώτημα 2 (Breadth First Search - BFS)

Στο δεύτερο ερώτημα υλοποιείται ο αλγόριθμος αναζήτησης Breadth First Search (BFS). Χρησιμοποιήθηκε μια ουρά `exploration_queue` 
για την εξερεύνηση των κόμβων πριν προχωρήσουμε σε βαθύτερα επίπεδα. Ο αλγόριθμος ξεκινάει με την αρχική κατάσταση και ένα κενό 
μονοπάτι στην ουρά και επαναληπτικά αφαιρεί καταστάσεις, επεκτείνοντας τους διαδόχους και προσθέτοντάς τους στην ουρά μαζί με 
ενημερωμένα μονοπάτια. Ο αλγόριθμος τερματίζει επιτυχώς εάν βρεθεί η κατάσταση στόχος, επιστρέφοντας το αντίστοιχο μονοπάτι. Εάν η ουρά 
αδειάσει χωρίς να επιτευχθεί ο στόχος, η συνάρτηση επιστρέφει μια κενή λίστα.


## Ερώτημα 3 (Varying the Cost Function)

Ο αλγόριθμος αρχικοποιεί μια κενή ουρά προτεραιότητας (`exploration_prQueue`), ένα κενό μονοπάτι και μια μεταβλητή για το κόστος. Χρησιμοποιήθηκε (όπως και στα προηγούμενα
ερωτήματα) μια λίστα για την καταγραφή των επισκέψεων (`visited list`). Στον κύριο βρόχο, ο αλγόριθμος αφαιρεί την κατάσταση, το μονοπάτι και το κόστος από την ουρά 
προτεραιότητας. Εάν η τρέχουσα κατάσταση είναι η κατάσταση στόχος, ο αλγόριθμος τερματίζει επιτυχώς, επιστρέφοντας το μονοπάτι. Για τις καταστάσεις τις οποίες δεν έχει
επισκεφτεί, η συνάρτηση τις σημειώνει ως επισκέψιμες και επεκτείνει τους διαδόχους της. Για κάθε διάδοχο, ο αλγόριθμος υπολογίζει ένα νέο μονοπάτι και κόστος και αποθηκεύει 
τον διάδοχο με τις ενημερωμένες πληροφορίες στην ουρά προτεραιότητας. Με τον τρόπο αυτό δίνεται προτεραιότητα στους κόμβους με χαμηλότερο συνολικό κόστος. Εάν η ουρά 
προτεραιότητας αδειάσει χωρίς να επιτευχθεί ο στόχος, η συνάρτηση επιστρέφει μια κενή λίστα.


## Ερώτημα 4 (A* Search)

Στον αλγόριθμο για την υλοποίηση της A* αναζήτησης, όπως και προηγουμένως αρχικοποιούμε μια κενή ουρά προτεραιότητας (`exploration_prQueue`) και καταχωρούμε την αρχική κατάσταση, 
ένα κενό μονοπάτι και ένα κόστος 0. Μια λίστα (`visited list`) χρησιμοποιείται για την παρακολούθηση των επισκέψεων. Στον κύριο βρόχο, ο αλγόριθμος αφαιρεί την τρέχουσα 
κατάσταση, το μονοπάτι και το κόστος από την ουρά προτεραιότητας. Εάν η τρέχουσα κατάσταση είναι η κατάσταση-στόχος, ο αλγόριθμος τερματίζει επιτυχώς, επιστρέφοντας το μονοπάτι. 
Για τις καταστάσεις τις οποίες δεν έχει επισκεφτεί, σημειώνει την κατάσταση ως επισκέψιμη, επεκτείνει τους διαδόχους της και υπολογίζει νέα μονοπάτια και κόστη. 
Ο αλγόριθμος ταξινομεί τους διαδόχους με βάση το συνολικό τους κόστος, λαμβάνοντας υπόψη τόσο το τρέχον κόστος όσο και ένα εκτιμώμενο κόστος προς τον στόχο με τη χρήση μιας 
ευρετικής (Heuristic) συνάρτησης. Εάν η ουρά προτεραιότητας αδειάσει χωρίς να βρεθεί ο στόχος, η συνάρτηση επιστρέφει μια κενή λίστα.


## Ερώτημα 5 (Finding All the Corners)

Στην κλάση `CornersProblem`, υλοποιήθηκε η συνάρτηση `isGoalState`, η οποία ελέγχει αν η δεδομένη κατάσταση είναι η επιθυμητή κατάσταση. Στη μεταβλητή `state` το πρώτο 
στοιχείο είναι η τρέχουσα θέση (`pos`) και το δεύτερο στοιχείο είναι οι γωνίες που επισκέφθηκαν (`visitedCorners`). Ο κώδικας ελέγχει πρώτα αν η τρέχουσα θέση είναι μία από τις 
καθορισμένες γωνίες. Εάν ναι, ελέγχει εάν η γωνία έχει ήδη επισκεφθεί. Εάν δεν έχει επισκεφθεί, σημειώνει τη γωνία ως επισκέψιμη. Στη συνέχεια, ο κώδικας ελέγχει αν έχουν 
επισκεφθεί και οι τέσσερις γωνίες και, αν ναι, δηλώνει την κατάσταση ως επιθυμητή. Εάν η τρέχουσα θέση δεν είναι γωνία, η συνάρτηση επιστρέφει False.

Στην ίδια κλάση, υλοποιήθηκε και η συνάρτηση `getSuccessors`, η οποία εξετάζει τις πιθανές κατευθύνσεις (NORTH, SOUTH, EAST, WEST) και υπολογίζει την επόμενη θέση με βάση την τρέχουσα 
θέση και την επιλεγμένη κατεύθυνση. Ελέγχει αν η υπολογιζόμενη θέση πέφτει σε τοίχο, και αν όχι, δημιουργεί μια επόμενη κατάσταση ενημερώνοντας τη θέση, διατηρώντας τις 
γωνίες που επισκέφθηκε. Εάν η νέα θέση είναι γωνία και δεν την έχει επισκεφθεί προηγουμένως, προσθέτει τη γωνία στη λίστα των επισκεπτόμενων γωνιών για την επόμενη κατάσταση. 
Στη συνέχεια, η συνάρτηση δημιουργεί έναν νέο διάδοχο με την νέα κατάσταση, την ενέργεια και το κόστος και τον προσθέτει στη λίστα των διαδόχων (`successorVisitedCorners`).


## Ερώτημα 6 (Corners Problem: Heuristic)

Στη συνάρτηση αυτή, ξεκινάμε με την εξαγωγή της θέσης της τρέχουσας κατάστασης και της λίστας των γωνιών που επισκεφτήκαμε από τη δωσμένη κατάσταση. Στη συνέχεια αρχικοποιούμε 
ορισμένες μεταβλητές, μια προσωρινή κατάσταση (tmpState), μια λίστα των μη-επισκεπτόμενων γωνιών (`unvisitedCorners`) και μια μεταβλητή ευρετικής τιμής (`heuristic`).
Ο κώδικας επαναλαμβάνεται για κάθε γωνία, εντοπίζοντας τις μη επισκέψιμες γωνίες και προσθέτοντάς τες στη λίστα (`unvisitedCorners`). Συνεχίζει να βρίσκει την πλησιέστερη μη-επισκέψιμη 
γωνία συγκρίνοντας τις αποστάσεις Manhattan.
Το while loop συνεχίζεται μέχρι να αδειάσει η λίστα `unvisitedCorners`. Μέσα σε κάθε επανάληψη, υπολογίζεται η απόσταση Manhattan μεταξύ της προσωρινής κατάστασης και κάθε 
μη-επισκεπτόμενης γωνίας, ενημερώνοντας αντίστοιχα την ελάχιστη απόσταση και την πλησιέστερη γωνία. Στη συνέχεια, η πλησιέστερη γωνία αφαιρείται από τη λίστα των μη-επισκέψιμων γωνιών.
Η ευρετική τιμή ενημερώνεται προσθέτοντας την ελάχιστη απόσταση στη συνολική ευρετική τιμή. Η προσωρινή κατάσταση τίθεται στην πλησιέστερη γωνία και η διαδικασία επαναλαμβάνεται μέχρι να 
επισκεφτούν όλες τις γωνίες.

Στην υλοποίηση μας, το heuristic είναι **Admissible**, καθώς δεν υπερεκτιμά το πραγματικό κόστος για την επίτευξη του στόχου. Σε αυτή την περίπτωση, η ευρετική βασίζεται στο 
άθροισμα των αποστάσεων Manhattan σε μη-επισκέψιμες γωνίες.

Ακόμα, το heuristic είναι **Consistent**, επειδή ισχύει η τριγωνική ανισότητα. Για οποιαδήποτε τρία σημεία A, B και C, η ευρετική εξασφαλίζει ότι το εκτιμώμενο κόστος για την 
επίτευξη του C από το A είναι μικρότερο ή ίσο με το άθροισμα του εκτιμώμενου κόστους για την επίτευξη του B από το A και του εκτιμώμενου κόστους για την επίτευξη του C από το B.


## Ερώτημα 7 (Eating All The Dots)

Στη συνάρτηση `foodHeuristic`, έχουμε μια κατάσταση η οποία περιλαμβάνει την τρέχουσα θέση και τη διάταξη των τροφίμων στο λαβύρινθο. Η ευρετική τιμή υπολογίζεται με επανάληψη πάνω στις 
θέσεις όλων των υπόλοιπων φαγητών, προσδιορίζοντας την απόσταση από την τρέχουσα θέση σε κάθε θέση φαγητού, χρησιμοποιώντας τη συνάρτηση `mazeDistance`. Οι 
αποστάσεις αποθηκεύονται σε μια λίστα και η ευρετική τιμή ορίζεται στη συνέχεια ως η μέγιστη απόσταση μεταξύ όλων των στοιχείων φαγητού. Αυτή η ευρετική τιμή αντιπροσωπεύει 
τη μεγαλύτερη απόσταση από την τρέχουσα θέση σε οποιαδήποτε υπολειπόμενο φαγητό, εκτιμώντας την προσπάθεια που απαιτείται για να φτάσουμε στο πιο απομακρυσμένο στοιχείο φαγητού.

Ομοίως με το Ερώτημα 6, η υλοποίηση μας είναι **Admissible** και **Consistent**, καθώς επιλέγουμε για την τιμή της ευρετικής τη μέγιστη απόσταση.


## Ερώτημα 8 (Suboptimal Search)

Στη συνάρτηση `fishPathToClosestDot`, για να βρεθεί το μονοπάτι προς την πλησιέστερη κουκίδα φαγητού, αρχικοποιούμε ένα πρόβλημα αναζήτησης χρησιμοποιώντας την κλάση 
`AnyFoodSearchProblem`. Στη συνέχεια, η αναζήτηση εκτελείται με τη χρήση της αναζήτησης κατά πλάτος (BFS), καθώς είναι κατάλληλη για εύρεση της συντομότερης διαδρομής σε unweighted 
γράφους, καλώντας τη συνάρτηση `breadthFirstSearch`. Το μονοπάτι που προκύπτει επιστρέφεται, οδηγώντας τον Pac-Man στην πλησιέστερη κουκίδα φαγητού.

 
